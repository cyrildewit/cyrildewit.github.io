---
title: Uitwerking prioriteitstelling van de gebruikerseisen met MoSCoW-methode
---

In deze uitwerking wordt er een prioriteitstelling gemaakt van de gebruikerseisen van een fictief softwareproject met behulp van de MoSCoW methode.

Om de support aanvragen van een bepaalde onderneming in betere banen te laten leiden, moet er een systeem worden ontwikkeld dat dit proces vereenvoudigd en structuur geeft.

## MoSCoW prioritering

De MoSCoW-methode helpt ons met het stellen van prioriteiten aan de gebruikerseisen. Dit doen we door de eisen op te delen in de volgende categorieÃ«n: **M**ust Have, **S**hould Have, **C**ould Have en **W**on't Have. Voor de oplettende onder ons is het waarschijnlijk opgevallen dat MoSCoW een ezelsbruggetje en acroniem is.

### Must Have

Een eis valt onder deze categorie wanneer het onmisbaar is voor het product. Dit is bijvoorbeeld het geval wanneer het product zijn bestaansrecht verliest of onveilig wordt, indien de eis ontbreekt. Het moet dus terugkomen in het eindresultaat.

De Must Have eisen dienen vaak als basis voor het ontwikkelen van een **minimum viable product**, ofwel **MVP** in het kort.

### Should Have

Belangrijke eisen die bijvoorbeeld het product toegankelijker maker, maar niet essentieel zijn. Het product moet zonder deze eisen functioneel zijn.

### Could Have

Eisen die interessant zijn om te hebben maar niet even belangrijk zijn als bij Should Have. Als er nog tijd over is en de eis binnen het budget valt, zou het eventueel gerealiseerd kunnen worden.

### Won't Have

Eisen die leuk zijn om te hebben, maar niet bijdragen aan het succes van het product en waarvoor geen tijd en budget is vallen onder deze categorie.

## Helpdesk Controle Paneel

### Must Have

* Mogelijkheid om een ticket te openen met daarin een beschreven vraag of probleem.
* Aanmakers van een ticket moeten automatisch ingelogd worden via een link vanuit hun mailbox.
* Tickets moeten over een status open of gesloten beschikken.
* Overzichtsscherm voor helpdeskmedewerkers.

### Should Have

* Tickets moeten aan helpdeskmedewerkers kunnen worden toegewezen.
* Tickets moeten gelabeld kunnen worden.
* Notificaties moeten worden gestuurd naar de aanmaker van een ticket, nadat er een update is.
* Mogelijkheid om in te loggen.
* Herstelmogelijkheid voor wachtwoord account.


### Could Have

* Tickets moeten onder gebracht worden in projecten.
* Tickets moeten de mogelijkheid hebben om gesloten te worden met verschillende statussen.
* Overzicht met statistieken.
* Mogelijkheid om interne notities of berichten te versturen in tickets die alleen beschikbaar zijn voor helpdeskmedewerkers.

### Won't Have

* Interne berichtenfunctie.